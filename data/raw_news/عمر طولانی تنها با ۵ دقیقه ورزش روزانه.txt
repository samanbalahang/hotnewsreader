SOURCE URL: https://www.bartarinha.ir/%D8%A8%D8%AE%D8%B4-%D8%A7%D8%AE%D8%A8%D8%A7%D8%B1-%D8%B1%D9%88%D8%B2-20/1582937-%D8%B9%D9%85%D8%B1-%D8%B7%D9%88%D9%84%D8%A7%D9%86%DB%8C-%D8%AA%D9%86%D9%87%D8%A7-%D8%A8%D8%A7-%D8%AF%D9%82%DB%8C%D9%82%D9%87-%D9%88%D8%B1%D8%B2%D8%B4-%D8%B1%D9%88%D8%B2%D8%A7%D9%86%D9%87
IMAGE URL: https://cdn.bartarinha.ir/thumbnail/RyEVw9eoGRCN/8HO7M3X68rptoakAQ3xaeOODdRwOaPMqrz_bYzvOfwsqOU1euh6PZh1L8OdHrJbnBX9HlA0gYuE,/5317678.jpg
TITLE: عمر طولانی تنها با ۵ دقیقه ورزش روزانه
==================================================

بسیاری از راهنمایی‌های ورزشی بر رسیدن به اهداف تعداد قدم‌های روزانه و رسیدن به حداقل ۱۵۰ دقیقه ورزش در هفته تمرکز دارند.

همشهری آنلاین – آرش نهاوندی: بسیاری از راهنمایی‌های ورزشی بر رسیدن به اهداف تعداد قدم‌های روزانه و رسیدن به حداقل ۱۵۰ دقیقه ورزش در هفته تمرکز دارند. اما برای کسانی که کمترین فعالیت را دارند، این اهداف می‌توانند دشوار و دور از دسترس به نظر برسند. اما آیا می‌توان با مثلا ۵ دقیقه ورزش در روز خطر مرگ را کاهش داد؟

محققان در تحقیقی جدیئد به جای تحقیق بر سر این مساله که وقتی افراد به معیارهای ایده‌آل ورزشی می‌رسند چه اتفاقی می‌افتد، این نکته بررسی کردند که اگر افراد تغییرات کوچک و واقع‌بینانه‌ای در نحوه حرکت و مدت زمانی که صرف نشستن می‌کنند، ایجاد کنند، چه تغییراتی ممکن است از نظر سلامت جسمانی در آن‌ها رخ دهد.

به گزارش سی ان ان، این یافته‌ها که اخیرا در مجله لنست منتشر شده است، نشان می‌دهد که حتی تغییرات جزئی نیز می‌توانند پیامدهای معناداری برای سلامت و طول عمر شما داشته باشند.

دکتر لینا ون، پزشک اورژانس و دانشیار بالینی در دانشگاه جورج واشنگتن در مورد یافته‌های این مطالعه می‌گوید: این مطالعه برای پاسخ به یک سوال به ظاهر ساده انجام شد: اگر افراد هر روز کمی بیشتر حرکت کنند یا کمی کمتر بنشینند، چه اتفاقی ممکن است بیفتد؟ محققان به جای تمرکز بر اینکه آیا افراد به اهداف ورزشی تعیین شده دست می‌یابند یا خیر، تأثیر بالقوه افزایش بسیار اندک در فعالیت بدنی و کاهش اندک در زمان نشستن را بررسی کردند.

برای بررسی این سوال، آن‌ها یک متاآنالیز مبتنی داده‌های فردی شرکت‌کنندگان انجام دادند، به این معنی که داده‌های چندین مطالعه دیگر را ترکیب و دوباره تجزیه و تحلیل کردند. این تجزیه و تحلیل شامل داده‌های هفت گروه در آمریکا، نروژ و سوئد، شامل بیش از ۴۰ هزار شرکت‌کننده، به همراه یک تجزیه و تحلیل جداگانه از نزدیک به ۹۵ هزار شرکت‌کننده از بریتانیا بود.

محققان بر فعالیت‌های بدنی متوسط تا شدید، که شامل فعالیت‌هایی می‌شود که ضربان قلب را بالا می‌برد و باعث می‌شود افراد سخت‌تر نفس بکشند، و همچنین کل زمان بی‌تحرکی تمرکز کردند. سپس آن‌ها تخمین زدند که اگر افراد فعالیت خود را فقط پنج یا ده دقیقه در روز افزایش دهند یا زمان نشستن خود را ۳۰ یا ۶۰ دقیقه در روز کاهش دهند، از چه تعداد مرگ و میر می‌توان جلوگیری کرد.

به گفته دکتر لینا ون، یافته کلیدی این بود که حتی تغییرات بسیار کوچک در حرکت روزانه می‌تواند با کاهش معنادار مرگ و میر در جمعیت‌های بزرگ مرتبط باشد.

محققان دو سناریوی مختلف را مدل‌سازی کردند. یکی از آن‌ها بر افرادی که کمترین فعالیت را داشتند متمرکز بود و می‌پرسید اگر این گروه پرخطر فعالیت خود را کمی افزایش دهند، چه اتفاقی ممکن است بیفتد؟ سناریوی دوم رویکردی گسترده‌تر و مبتنی بر جمعیت داشت و بررسی می‌کرد که اگر تقریباً همه به جز ۲۰ درصد از فعال‌ترین افراد، تغییرات کوچکی در خود ایجاد کنند، چه اتفاقی ممکن است بیفتد؟

در سناریوی گروه پرخطر، تخمین زده شد که افزایش پنج دقیقه‌ای فعالیت بدنی متوسط تا شدید در روز در بین شرکت‌کنندگان کم‌تحرک، از حدود ۶ درصد از کل مرگ و میرها جلوگیری می‌کند. هنگامی که همین افزایش پنج دقیقه‌ای در کل جمعیت اعمال شد، کاهش بالقوه به حدود ۱۰ درصد از کل مرگ و میرها رسید. این تخمین‌ها نشان می‌دهد که افزایش متوسط حرکت، هنگامی که به طور گسترده اعمال شود، می‌تواند به مزایای قابل توجهی برای افراد تبدیل شود.

محققان همچنین کاهش زمان نشستن را بررسی کردند. کاهش زمان نشستن روزانه به مدت ۳۰ دقیقه با کاهش کمتر اما معنادار در مرگ و میر همراه بود. در میان شرکت‌کنندگان کم‌تحرک، تخمین زده شد که کاهش ۳۰ دقیقه‌ای در زمان نشستن، از حدود ۳ درصد از مرگ‌هاجلوگیری می‌کند، در حالی که اعمال همین کاهش در کل جمعیت می‌تواند از حدود ۷ درصد از مرگ‌ها جلوگیری کند.

اقساطی با ضمانت مادام‌العمر

لطفا از نوشتن با حروف لاتین (فینگلیش) خودداری نمایید.

از ارسال دیدگاه های نامرتبط با متن خبر، تکرار نظر دیگران، توهین به سایر کاربران و ارسال متن های طولانی خودداری
              نمایید.

لطفا نظرات بدون بی احترامی، افترا و توهین به مسئولان، اقلیت ها، قومیت ها و ... باشد و به طور کلی مغایرتی با اصول
              اخلاقی و قوانین کشور نداشته باشد.

در غیر این صورت، «برترین ها» مطلب مورد نظر را رد یا بنا به تشخیص خود با ممیزی منتشر خواهد کرد.